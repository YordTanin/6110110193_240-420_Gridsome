---
title: Boruto 
tags: tag1, tag2
category: Digital
created: 2021-07-22
image: ./images/7.jpg
image_caption: Photo by Steven Wong on Unsplash
author: author2
---

ดูรุ่นพ่ออย่างนารูโตะไปแล้ว ก็มาต่อที่นินจารุ่นลูกกับโบรูโตะเลย เรื่องนี้ต้องบอกก่อนว่าชื่อเรื่องเป็นโบรูโตะน้าาาา เพราะฉะนั้นแฟนโตะที่ตามมาดูช่วงเเรก ๆ จะเห็นแค่โตะอยู่ห้องทำงานเป็นหลัก หรือต่อสู้ดูเบา ๆ ลงไปบ้าง ก็ต้องเข้าใจว่ามันไม่ใช่ยุคสมัยของเขาแล้วน้าาา เปิดใจให้โบรูโตะหน่อยเนอะ สำหรับโบรูโตะก็จะเป็นเรื่องราวในโลกนินจาที่ดูจะต่างออกไปจากนารูโตะ เพราะยุคนี้มีหน่วยวิทยาศาสตร์เขามาประยุกต์ดัดแปลงอาวุธอุปกรณ์ต่าง ๆ และตัวโบรูโตะก็เกิดมาพร้อมครอบครัวที่พร้อมหน้า แต่พ่อดันไม่มีเวลาให้ ช่วงพาร์ทแรก ๆ ก็จะเห็นโบรูโตะงอน ๆ พ่อบ้าง แต่พอมาเห็นความเจ๋งของพ่อ (ในเดอะมูฟวี่) เขาก็เข้าใจพ่อขึ้นมา แล้วก็ญาติดีกัน โบก็จะมีความโม้เก่ง ๆ เหมือนนารูโตะบ้างนั่นแหละ แต่ดูจะใจร้อนกว่า แต่ความเก่งความเก๋าก็มีไม่แพ้พ่อเลย และตอนหลังก็มาเป็นศิษย์ของซาสึเกะ และมีเพื่อนสนิทเป็นชิกาดาอิ หรือก็คือลูกชายของชิกามารุ หัวกะทิและมันสมองของโคโนฮะ และยังเป็นเพื่อนสนิทและที่ปรึกษาของนารูโตะนั้นเอง ส่วนทีมของเขาก็จะมีซาราดะและมิตสึกิ เรื่องนี้ก็จะกลับกันตรงที่โบรูโตะจะไม่อยากเป็นโฮคาเงะเหมือนพ่อ แต่อยากเป็นนินจาแบบซาสึเกะ ส่วนลูกสาวซาสึเกะหรือก็คือ ซาราดะ จะมีความฝันที่อยากจะเป็นโฮคาเงะเหมือนนารูโตะแทน ในส่วนเรื่องการต่อสู้ ชีวิตในโรงเรียนก็คือลักษณะเดียวกับนารูโตะเลยจ้า